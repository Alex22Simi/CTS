Cerințe obligatorii
1. Pattern-urile implementate trebuie sa respecte definiția din GoF discutată în cadrul cursurilor și
laboratoarelor. Nu sunt acceptate variații sau implementări incomplete.
2. Pattern-ul trebuie implementat în totalitate corect pentru a fi luat în calcul.
3. Soluția nu conține erori de compilare.
4. Pattern-urile pot fi tratate distinct sau pot fi implementate pe același set de clase.
5. Implementările care nu au legătura funcțională cu cerințele din subiect NU vor fi luate în calcul
(preluare unui exemplu din alte surse nu va fi punctată).
6. NU este permisă modificare claselor primite.
7. Soluțiile vor fi verificate încrucișat folosind MOSS. Nu este permisă partajarea de cod între
studenți. Soluțiile care au un grad de similitudine mai mare de 30% vor fi anulate.
Cerințe Clean Code obligatorii (soluția este depunctata cu câte 2 puncte pentru fiecare cerința ce nu este
respectată) - maxim se pot pierde 8 puncte
1. Pentru denumirea claselor, funcțiilor, testelor unitare, atributelor și a variabilelor se respecta
convenția de nume de tip Java Mix CamelCase;
2. Pattern-urile și clasa ce conține metoda main() sunt definite in pachete distincte ce au forma
cts.nume.prenume.gNrGrupa.denumire_pattern, cts.nume.prenume.gNrGrupa.main (studenții
din anul suplimentar trec “as” în loc de gNrGrupa);
3. Clasele și metodele sunt implementate respectând principiile KISS, DRY și SOLID (atenție la DIP);
4. Denumirile de clase, metode, variabile, precum și mesajele afișate la consola trebuie sa aibă
legătura cu subiectul primit (nu sunt acceptate denumiri generice). Funcțional, metodele vor afișa
mesaje la consola care sa simuleze acțiunea cerută sau vor implementa prelucrări simple.
Se dezvoltă o aplicație software destinată unui mall.





7p. În cadrul aplicației de gestiune a magazinelor din cadrul unui mall, se dorește implementarea unui
modul de înregistrare de noi magazine comerciale. Acest proces se dorește a fi unul customizabil
prin posibilitatea de parametrizare a componentelor obiectului complex magazin creat. Fiecare
magazin are obligatoriu o denumire, suprafață și număr de intrări. Dacă nu se dorește adăugarea
de un tip de podea specială, atunci magazinul nu va avea podea personalizată și va deține
podeaua standard existentă în mall. Dacă nu se parametrizează numărul de intrări, atunci se
folosește valoarea implicită de 1 cu mențiunea de a respecta restricțiile enunțate. Implementarea
nu trebuie să permită modificări pe magazinele create întrucât orice modificare impune operații
ulterioare de amenajare pe care mall-ul nu și le dorește.
Restricții de implementare:
• nu pot exista mai puțin de 1 intrări per 100 mp de magazin;
• dacă duritatea podelei personalizate este moale ( < 2), atunci nu se permit decorațiuni din
material de tip Sticla;
• calculGradIncediu() returneaza o valoare după o regulă de calcul astfel încât să se țină cont
de duritatea podelei personalizate adăugată și de materialele decorațiunilor;
• orice restricție de implementare aruncă o expecție custom cu mesajul aferent situației
respective.
3p. Să se testeze soluția prin înregistrarea unui număr de minim trei magazine în cadrul mall-ului din
care cel puțin unul are o podea personalizată și un set de decorațiuni la alegere.