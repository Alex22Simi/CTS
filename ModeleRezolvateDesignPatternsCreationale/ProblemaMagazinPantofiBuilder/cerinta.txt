Cerințe obligatorii
1. Pattern-urile implementate trebuie sa respecte definiția din GoF discutată în cadrul cursurilor și
laboratoarelor. Nu sunt acceptate variații sau implementări incomplete.
2. Pattern-ul trebuie implementat în totalitate corect pentru a fi luat în calcul.
3. Soluția nu conține erori de compilare.
4. Pattern-urile pot fi tratate distinct sau pot fi implementate pe același set de clase.
5. Implementările care nu au legătura funcțională cu cerințele din subiect NU vor fi luate în calcul
(preluare unui exemplu din alte surse nu va fi punctată).
6. NU este permisă modificare claselor primite.
7. Soluțiile vor fi verificate încrucișat folosind MOSS. Nu este permisă partajarea de cod între
studenți. Soluțiile care au un grad de similitudine mai mare de 30% vor fi anulate.
Cerințe Clean Code obligatorii (soluția este depunctata cu câte 2 puncte pentru fiecare cerința ce nu este
respectată) - maxim se pot pierde 8 puncte
1. Pentru denumirea claselor, funcțiilor, testelor unitare, atributelor și a variabilelor se respecta
convenția de nume de tip Java Mix CamelCase;
2. Pattern-urile și clasa ce conține metoda main() sunt definite in pachete distincte ce au forma
cts.nume.prenume.gNrGrupa.denumire_pattern, cts.nume.prenume.gNrGrupa.main (studenții
din anul suplimentar trec “as” în loc de gNrGrupa);
3. Clasele și metodele sunt implementate respectând principiile KISS, DRY și SOLID (atenție la DIP);
4. Denumirile de clase, metode, variabile, precum și mesajele afișate la consola trebuie sa aibă
legătura cu subiectul primit (nu sunt acceptate denumiri generice). Funcțional, metodele vor afișa
mesaje la consola care sa simuleze acțiunea cerută sau vor implementa prelucrări simple.








Se dezvoltă o aplicație software destinată unui magazin de pantofi.
7p. În cadrul aplicației de gestiune a unui magazin de pantofi, se dorește implementarea unui modul
de creare personalizată de pantofi unicat. Clienții au posibilitatea de a-și parametriza pantofii în
funcție de propriile sale nevoi și dorințe. Fiecare cerere din partea clienților pentru o nouă
pereche de pantofi trebuie să conțină obligatoriu tipul pantofului (balerini, tenisi, ghete, stiletto),
numărul pantofului, dimensiunea tocului și tipul de material de bază. Suplimentar, clientul își
poate parametriza cererea prin alegerea unui set de materiale secundare care se pot atașa pe
pantof, precum și o listă de mesaje text care să fie printate pe încălțăminte. Magazinul nu permite
ca cererile odată lansate să poată fi modificabile în timp întrucât cererea este lansată direct spre
producție.
Restricții de implementare:
• Număr pantof este o valoare întreagă între 35 și 45;
• Dimensiune toc este o valoare întreagă între 0.5 și 12.5;
• Există restricții între numărul de materiale suplimentare care se pot folosi în funcție de tipul
pantofului (se adaugă o restricție la alegere);
• Dimensiunea listei formată din mesajele text printate pe pantof precum și dimensiunea
fiecărui text din listă depinde de numărul pantofului (toate lungimile șirurilor însumate în lista
de mesaje trebuie să fie mai mică ca numărul pantofului);
• orice restricție de implementare aruncă o expecție custom cu mesajul aferent situației
respective.
3p. Să se testeze soluția prin lansarea unui număr de cel putin 5 cereri de pantofi dintre care cel puțin
una nu convine restricțiilor enunțate, una are o listă de materiale suplimentare și una are o listă
de mesaje text printabile pe pantof.